---
layout: post
title: Favoriete albums van 2013
style: post-2
---

Vroeger was ik een fanatiek muziekverzamelaar. Toen ik begon met draaien ging ik wekelijks naar de platenwinkels voor nieuwe vinylplaten. Een paar keer per jaar naar Amsterdam om vinyl te scoren. En dan dat heerlijke gevoel als je thuis kwam met je nieuwe aanwinsten... 

Tegenwoordig gaat het een 'klein' beetje anders. M'n collectie vinyl heb ik vijf jaar geleden verkocht en ook iTunes wordt amper meer gebruikt. Met airplay stream ik zo alle muziek die ik maar wil door de speakers. Door het enorme aanbod nieuwe muziek draai ik albums niet vaak meer grijs. Dat is zonde! Daarom maak ik elk jaar een map aan waar ik alle albums in plaats die ik de moeite waard vind om vaker te luisteren. Uit deze map heb ik mijn 10 favoriete albums van 2013 gezocht (in alfabetische volgorde). Ook een goed *excuus* om met een jaarlijstje te komen.

## 1. Bonobo - The North Borders

<iframe src="https://embed.spotify.com/?uri=spotify:album:7sN6lCgPf1rbZYmA3edMKv" class="spotify" frameborder="0" allowtransparency="true"></iframe>

Voor mij het zomeralbum van 2013. Misschien is het allemaal een beetje van hetzelfde. Het album luistert super lekker weg, vooral op zwoele zomeravonden. "First Fires", "Cirrus" en "Heaven For The Sinner" met zang van Erykah Badu zijn voor mij de toptracks.

## 2. Darkside - Psychic

<iframe src="https://embed.spotify.com/?uri=spotify:album:7jqNrm1l4wSxNYSjgK7tmF" class="spotify" frameborder="0" allowtransparency="true"></iframe>

Nicolas Jaar is mede verantwoordelijk voor deze mooie duistere plaat die vol staat met warme electro nummers. Mijn favorieten zijn toch wel "Freak, Go Home" waarbij je langzaam wordt meegezogen, "Paper Trails" met een vleugje Pink Floyd en de 11 minuut durende openingstrack "Golden Arrow".

## 3. Daughter - If You Leave

<iframe src="https://embed.spotify.com/?uri=spotify:album:6E76aabodIl5DW5BTEZPHG" class="spotify" frameborder="0" allowtransparency="true"></iframe>

Heerlijk herfstplaat om bij weg te dromen! De stem doet soms denken aan "Skin & Soap" en komt volledig tot zijn recht bij de hit "Youth". Maar het is vooral de moeite waard het album in zijn geheel te beluisteren.

## 4. Gregory Alan Isakov - The Weatherman

<iframe src="https://embed.spotify.com/?uri=spotify:album:0XeXsqlPcONqXl6zk2yZRU" class="spotify" frameborder="0" allowtransparency="true"></iframe>

Mijn ontdekking van het jaar! Het prachtige "Amsterdam" en "Living Proof" bezorgen me elke keer weer kippenvel! Maar ook de rest van het album staat vol heerlijke luisterliedjes. Een singer-songwriter die ik graag een keer live wil zien/horen.

## 5. James Blake - Overgrown

<iframe src="https://embed.spotify.com/?uri=spotify:album:12ExNn0hx85F8UNzoKCyCD" class="spotify" frameborder="0" allowtransparency="true"></iframe>

De hoge verwachtingen maakt James Blake in dit album helemaal waar. Enige minpunt is dat er maar tien nummers op staan! Ik vind dit album zo ongelooflijk mooi en krijg (nog steeds) elke keer kippenvel bij dit album. 

## 6. Jon Hopkins- Immunity

<iframe src="https://embed.spotify.com/?uri=spotify:album:7H7UxuxjGSJuV7LcCFUxTD" class="spotify" frameborder="0" allowtransparency="true"></iframe>

Het beste electronische album van het jaar! Diepe technotracks met vette beats ("Collider") afgewisseld met rustige ambient nummers zoals het prachtige "Abandon Window" en "Immunity". Een meesterwerk! 

## 7. Ludovico Einaudi - In A Time Lapse

<iframe src="https://embed.spotify.com/?uri=spotify:album:62dvhzEC1RtHI7tIpE4EmL" class="spotify" frameborder="0" allowtransparency="true"></iframe>

Ik ben een groot Yann Tiersen fan en dit album komt af en toe dicht in de buurt. Het is wat luchtiger en vrolijker. Voor mij is het minimalistische "Run" met prachtige opbouw één van de mooiste nummers op het album. Pak een goed glas wijn en geniet!

## 8. Nick Cave & The Bad Seeds - Push The Sky Away

<iframe src="https://embed.spotify.com/?uri=spotify:album:7DGzeERtReCHCG0k9mABXv" class="spotify" frameborder="0" allowtransparency="true"></iframe>

Dit sfeervolle, donkere album staat vol met subtiele, minimalistische nummers. De plaat veel beluisterd en het blijft boeien. Een ongelooflijk goed album, wordt tijd dat ik me wat meer ga verdiepen in Cave zijn vorige werk (shame on me). 

## 9. The National - Trouble Will Find Me

<iframe src="https://embed.spotify.com/?uri=spotify:album:2JhR4tjuc3MIKa8v2JaKze" class="spotify" frameborder="0" allowtransparency="true"></iframe>

Al jaren groot fan van deze topband. "Trouble Will Find Me" had even tijd nodig om te landen, maar dit album is net als zijn voorgangers hoogstaand. Bij elke luisterbeurt ontdek ik nieuwe juweeltjes. Mijn favoriet is momenteel "Slipped".

## 10. Washed Out - Paracosm

<iframe src="https://embed.spotify.com/?uri=spotify:album:1i2Bmnl3iHN8V5kfOPKPul" class="spotify" frameborder="0" allowtransparency="true"></iframe>

Een prachtige hoes van deze voor mij onbekende band. Vanaf de  aangename intro en het eerstvolgende nummer "It All Feels Right" zit je met dit pop-rock album meteen in zomerse sferen. Dat weet het vast te houden tot en met de laatste track. Een heerlijk album! 

## Bonus. Ry / Frank Wiedemann - Shortline EP

<iframe src="https://embed.spotify.com/?uri=spotify:album:7JHlXGYar8cRX1kaEaGUEM" class="spotify" frameborder="0" allowtransparency="true"></iframe>

Geen *echt* album, maar het nummer Shortline is één van mijn favoriete tracks van afgelopen jaar en mag daarom niet ontbreken.

**Mijn lijstjes van voorgaande jaren:**

* [Favoriete albums van 2012](http://dydric.tumblr.com/post/37805453230/het-is-er-weer-tijd-voor-hier-mijn-muzikale-top)
* [Favoriete albums van 2011](http://dydric.tumblr.com/post/15040212633/mijn-top-10-albums-songs-van-2011)