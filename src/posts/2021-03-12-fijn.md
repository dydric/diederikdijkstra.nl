---
title: Fijn!
date: 2021-03-12
tags:
  - blog
  - muziek
---
Vanaf dit jaar ben ik begonnen met de [Fijne Deuntjes](https://diederikdijkstra.nl/fijne-deuntjes/) playlist. Inmiddels heb ik al meer dan 250 volgers, krijg ik superleuke reacties en is het een feest om elke keer samen te stellen.

Ik ben altijd een muziekverzamelaar geweest. Als kind maakte ik radioshows door fragmenten met cassettebandjes aan elkaar te plakken. Op de middelbare school werden dit als snel mixtapes. Urenlang vinyl mixen tot ik eindelijk tevreden was met de set. Dan natuurlijk nog zelf een mooi hoesje ontwerpen en uitdelen op school. De vinylcollectie werd digitaal. Op [Soulseek](http://www.slsknet.org/news/) een netwerk opbouwen en collecties uitwissellen. En altijd te weinig hardeschijfruimte omdat de iTunes collectie zo groot werd. Mooie herinneringen!

Ik ben altijd muziek blijven verzamelen. Wel naar heel veel verschillende manieren gezocht (op Spotify en Apple Music) om dit goed te kunnen doen. Uiteindelijk kwam ik uit bij het bijhouden van een musiclog. Dit heb ik 4 jaar lang volgehouden. Nu was het tijd voor wat anders. Door de playlist openbaar te maken en een beetje te promoten kreeg ik al snel redelijk wat volgers. Het voelde weer net als vroeger toen ik mijn mixtapes uitdeelde.