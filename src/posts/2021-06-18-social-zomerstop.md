---
title: Social zomerstop
templateEngineOverride: njk, md
date: 2021-06-18
hide: false
hide_title: false
tags:
  - blog
---
Het is weer eens zo ver. Deze zomer even geen social internet voor mij. De social uurtjes die ik verdoe op mijn telefoon vind ik zo zonde en wil ik beter besteden. Alle social apps heb ik van m’n mobiel afgehaald. Doel is om het dit keer in ieder geval tot de herfst vol te houden. Daarna zien we wel verder.\
\
Ik heb in 2020 ook een poging gedaan (vanaf 1 januari). Uiteindelijk heb ik dat toen best lang volgehouden. Na een tijdje is het ook helemaal niet moeilijk meer. De drang, of gewoonte, om te kijken en te willen posten verdwijnt. Toch heb ik op een gegeven moment, na ongeveer 9 maanden, één voor één de apps weer geïnstalleerd. Het begon voor een project/idee waarvoor ik wat inspiratie zocht. Instagram is daarvoor perfect, vooral door het volgen van de stories. Van het één komt het ander. Je begint zelf weer wat te posten en zodra ik daar aan begonnen was zit je weer in je oude ritme. Ach verder geen probleem. Maar ik vind het zo zonde van mijn tijd en eigenlijk levert het zo weinig, tot niks, nuttigs op. \
\
Een nieuwe poging. Gewoon even voor een paar maanden (of weken). Misschien wel voor altijd. Zou toch mooi zijn :)
