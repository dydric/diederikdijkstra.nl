---
title: Nieuwe Helden
date: 2014-05-08T11:31:00.000Z
tags:
  - post
  - wielrennen
  - filmhuis
---
De kinderen zijn bij oma logeren en wij gaan gezellig naar de film. We gaan naar Slieker (filmhuis in Fries Museum), want daar draait “Nieuwe Helden”. Voordat de film begon, vroegen mensen achter ons zich af waarom de film nog niet was begonnen. “Hij zou om 20:00 starten toch?”, vroeg de vrouw zich hardop af. Ze zaten in de verkeerde zaal en besloten maar te blijven zitten tussen alle wielrenliefhebbers en zich te laten verassen. De film was echter helemaal uitverkocht en er dat betekende dat er nu 2 stoelen te weinig waren. Na een paar minuten paniek bij het personeel werd het opgelost door een paar klapstoelen op te halen. Wat een lol!

<!-- excerpt -->

De film zelf was fantastisch! Zo mooi in beeld gebracht, vol humor en een heel eerlijk, realistisch beeld van een leuke, spontane ploeg in de tour (2013) die het heel goed doet (4x etappe winst door Kittel) en ook een grote tegenslag te voorduren krijgt (de val van Tom Veelers die omver wordt gereden door Cavendish). Echt een aanrader! Een paar keer ook zo moeten lachen. Alles zit er in!

https://www.youtube.com/watch?v=PnJYlwo5DdE

Paar (hoogte)punten die me bij blijven:

* training Kittel en Degenkolb in de 'scheize' bergen.
* anti-kramppillen ipv cafeïne-pillen voor Dumoulin.
* Kittel bij de kapper (du hast die Haare Schön)
* elke winst wordt prijzengeld (weer een Rolex) verdeeld onder alle rijders.
* goede sfeer in de ploeg en hoe ze omgaan met val van Veelers
* laatste etappe met winst afsluiten op de Champs-Elysees
* de altijd goedlachse soigneur die blij is als hij weer naar huis kan (heeft een klein dochtertje die hij lang niet heeft gezien en die ook nog kanker heeft gehad).

Nu al weer zin in de tour! Maar eerst de Giro nog even. Ook niet vervelend!