---
title: De Giro haalt Milaan. En hoe! ✨
date: 2020-10-26
tags:
  - post
  - wielrennen
featured_image: /static/images/uploads/giro-tao.jpg
hide_featured_image: false
---

De Giro in oktober. Kan de mooiste ronde ook in deze drukke wielermaand weer voor een sensatie zorgen? Gaat de Giro Milaan wel halen nu de corona besmettingen weer oplopen? Het antwoord is één hele grote JA.

<!-- excerpt -->

De EF Cycling Ducks kregen in de eerste dagen van de Giro alle ogen op zich gericht door de bijzondere outfits. Rapha en Palace hadden een creatieve chaos gecreëerd. Op het eerste gezicht zagen de tenues er eigenlijk niet uit, maar na een weekje was iedereen er aan gewend en werd het een ware hype. Er kwam een enorme run op de exclusieve, limited tenues. Ook de off-bike kleding was trouwens erg vet (maar ook heel duur).

![](/static/images/uploads/giro-duck.jpg "Ducks")

In de eerste week werd ook vooral duidelijk dat Kelderman in topvorm was. Kruijswijk moest helaas wel een paar keer lossen en een goed klassement rijden zou lastig worden. Er vielen veel klassementsrenners uit (Lopez, Vlasov, Thomas). Na de eerste rustdag moest ook Yates de Tour verlaten. Yates was positief getest. Hij was helaas niet de laatste. Uiteindelijk trekken heel Jumbo-Visma en Mitchelton-Scott zich terug uit de giro ivm positieve besmettingen. Het is billen knijpen voor de wielerwereld en de supporters. Gaan we nog wel in Milaan komen? Nadat er ook nog een heel zwikje agenten positief wordt getest hoor ik een interview met Thomas de Gendt die zich niet meer prettig voelt en zich openlijk afvraagt of het wel verstandig is om nog te starten.

In de derde week gaat de aandacht weer volledig naar de koers. De jonge Almeida rijdt lang in het roze, maar het lijkt er voor Wilco steeds rozekleuriger (ghehehe) uit te zien. Hij lijkt de allersterkste klimmer van de klassementsrenners en kan in het hooggebergte die op het programma staan de trui proberen te veroveren. Het tijdperk Nibali lijkt toch ook echt wel afgelopen te zijn. Het zijn de jonkies die ook in de Giro uitblinken.

Donderdag begint het vuurwerk uiteindelijk op de Stelvio. Het wordt een superspannende dag waarin heel veel gebeurd. Hoofdrolspeler van de dag is uiteindelijk Rohan Dennis. Hij rijdt iedereen eraf op de Stelvio. Ook Kelderman kan niet volgen en moet eigen tempo gaan rijden. Alleen Hindley kan Tao Geoghegan Hart en Dennis op kop volgen. Sunweb moet snel beslissen of Hindley mee mag of Kelderman moet blijven ondersteunen. Ze kiezen niet en laten Hindley rijden. Kelderman verliest veel tijd, maar houdt wel net genoeg marge over om de roze trui aan het eind van de dag aan te mogen trekken. Wat was dit spannend!

![](/static/images/uploads/giro-stelvio.jpg "Stelvio")

Vrijdag stond een etappe van 258km op het programma, maar hier had alleen de koersdirecteur zin in. De etappe wordt ingekort.

Zaterdag moet Kelderman zijn trui nog verdedigen op de laatste bergrit. Ineos herhaalt het succesvolle ‘kunstje’ van donderdag en speelt de Rohan Dennis kaart bij de eerste beklimming. De superbenen van Wilco lijken op en kunnen niet meer volgen. Hindley is de enige die opnieuw kan volgen. Hindley en Tao staan op seconden bij elkaar, maar Hindley is de mindere tijdrijder. Op 4 km voor de finish probeert hij nog weg te rijden, maar Tao zit vol zelfvertrouwen in het wiel. Hij is enorm sterk en de Rohan Dennis coupe heeft hem heel goed gedaan. Hindley mag wel het roze aantrekken op de een na laatste dag.

Jai en Tao staan op de laatste dag in Milaan voor de tijdrit precies op dezelfde tijd. Tao is op papier de betere tijdrijder en moet dit kunnen afmaken, maar je weet maar nooit. Wilco mag eerst starten en rijdt een prima tijdrit waarmee hij zijn podiumplek veilig stelt. Derde in een grote ronde is iets om ook heel trots op te zijn. Wilco heeft een hele goede Giro gereden. Jai kan in de tijdrit ook niet boven zichzelf uitstijgen en moet genoegen nemen met een knappe tweede plaats in het algemeen klassement. Sunweb met twee man op het podium. Maar de hoogste podium plek gaat naar  Tao Geoghegan Hart, een jonge Brit van 25 jaar, die doet wat hij moet doen en een veel snellere tijdrit rijdt als Jai. Wat een spektaculaire week. Op naar de Vuelta die al weer een kleine week bezig is. Lekker maandje dit zo.
