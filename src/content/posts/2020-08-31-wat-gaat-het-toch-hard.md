---
title: Wat gaat het toch hard!
date: 2014-06-16T09:51:00.000Z
tags:
  - post
  - familie
featured_image: /static/images/uploads/elin-fedde-speelkleed.jpeg
image_caption: Elin en Fedde op speelkleed
---
Fedde die loopt maar en die loopt maar. Als hij eten ziet, gaan z'n oogjes glimmen. Wel alles zelf doen. Dat gaat best goed, maar af en toe zit het eten bij de muren omhoog! Als het dan heel heel lekker is, knijpt hij z'n oogjes dicht en gooit hij z'n hoofd naar achteren. Momenteel is het WK voetbal bezig. Wat blijkt: Fedde is super handig met de bal. Vasthouden in 1 hand, gooien of dribbelen aan de voet, het is allemaal de gewoonste zaak van de wereld! Een andere kwaliteit van 'm is trommelen... Het maakt niet uit waarmee, maar Fedde laat van zich horen! En klappen in z'n handjes (of z'n zus meppen) kan hij ook ;)

<!-- excerpt -->

Ook Elin blijft verbazen. Haar woordenschat, dansmoves en kunstjes worden iedere dag uitgebreid. Vandaag weer geoefend met een onderbroekje ipv een pamper. Het ging hartstikke goed. Geen enkele natte broek en een pot vol plasjes en poep. Zelfs een droog bed na het middagslaapje :) Daarnaast zag ik haar vandaag helemaal zelf een mandarijn pellen (en opeten) en tekende ze een bloemetje en een aardbei. Een gezichtje of 'n hartje is ook geen probleem. Het is genieten hoor, van de grote en de kleine dingen!