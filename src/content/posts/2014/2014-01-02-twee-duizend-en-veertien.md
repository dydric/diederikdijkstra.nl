---
title: Twee-duizend-en-veertien
date: 2014-01-02T07:39:00.000Z
tags:
  - post
  - familie
image_caption: ""
---
Afgelopen jaar was het hoogtepunt natuurlijk de komst van Fedde. Het is zo’n prachtig, vrolijk kereltje. De laatste paar weken heeft hij een paar grote sprongen gemaakt. Waardoor het nog leuker wordt met hem. Hij lacht (en eet) de hele dag en Elin zorgt goed voor hem.

<!-- excerpt -->

Het was ook wel een pittig jaar. We hebben nog nooit zo weinig nachtrust gehad. Dat hakt er uiteindelijk wel goed in en beheerst je hele dagindeling. Met andere woorden: je hebt nergens puf voor omdat je te brak bent. Ook is het niet echt bevorderlijk voor je gemoedstoestand. Momenteel gaat het slapen nog niet echt goed, maar ik heb er het volste vertrouwen in dat het dit jaar moet lukken om minstens een week door te slapen zonder ’s nacht uit bed te moeten. Elin is in 2013 ook nog geopereerd aan haar neus- en keelamandelen. De weken na de operatie waren zwaar, maar het was wel de moeite waard. Elin was al een vrolijk meisje, maar is nu echt het zonnetje in huis. Ze praat veel meer, zingt, danst… en eet veel beter dan voor de operatie.

De voornemens voor 2014:

* huis verkopen
* 2500+ km fietsen
* meer boeken lezen en meer schrijven, minder tv kijken
* genieten van ons topgezin!
* (eindelijk) nieuwe racefiets kopen
* bewust boodschappen doen (biologisch)