---
title: Thema kleuren
date: 2020-06-30T09:10:48.688Z
tags:
  - post
  - redesign
featured_image: /static/images/uploads/styleguide.jpg
---
Toen Elin vroeg of ik haar memoji even toe kon sturen maakte ik direct maar van ons alle vier een screenshot en stuurde ze haar toe. Alle vier de memoji's op een rijtje zag ik dat de achtergrondkleuren een mooi, fris [kleurenpalet](https://coolors.co/fed9a2-dacefc-ffc5d4-c2ebfd) vormden. Ik gebruikte ze ook voor een tekening (in Procreate) en bedacht toen dat ik ze misschien ook wel als thema-kleuren voor deze website kon inzetten. Ik heb diverse tinten gemaakt op basis van de kleuren, heb ze een leuke naam gegeven en toegevoegd aan de tailwind config.

De tinten heb ik op het oog gekozen. Ik heb verschillende tools gebruikt, maar dit gaf soms best smoezelige kleuren. Door de kleur naar [hsl](https://www.w3schools.com/colors/colors_hsl.asp) om te zetten is het een fluitje van een cent om de tinten te genereren. De tinten zijn waarschijnlijk nog niet direct helemaal goed, maar dit is gemakkelijk achteraf nog aan te passen.

Ook de memoji's zelf heb ik gebruikt (op de homepage). Geen idee of dit zo blijft, maar voor nu vind ik het (nog) wel een leuke gimmick.
