---
title: Match Day
date: 2020-09-05
tags:
  - post
  - familie
  - voetbal
featured_image: /static/images/uploads/fedde-fvc.jpg
image_caption: Fedde FVC JO8-1
hide_featured_image: true
image_position: aside
---
Zaterdagochtend moet het gebeuren voor FVC JO8-1. Om 9:00 staat Fedde zijn eerste voetbalwedstrijd op het programma. Hij is er de hele week al mee bezig. Het begon te kriebelen toen hij zijn wedstrijdkleding kon ophalen. Hij is zijn zenuwen wel de baas. Tot het ontbijt. Hij krijgt geen hap door zijn keel.

<!-- excerpt -->

![](/static/images/uploads/fanclub.jpg "Fanclub")

Thuis. Vroeg. 9:00 aftrap. Maar dit maakt zijn fanclub niet uit. Er staan veel supporters langs de lijn. Veel zijn er speciaal voor Fedde. Wat mooi om te zien. Niels heeft zelfs een kartonnen bord gemaakt (“Zet hem op - Fedde is top”). Sven en Larissa zijn er. Ook Pake, Meiny, Otto en beppe staan langs de lijn. Elin en Zoe spelen gezellig. Vriend Joost kwam met buurvrouw Linda zelfs nog langs voordat hij naar zwemles moet. En ook buurman Peter en Thomas hebben Fedde lopen aanmoedigen. Wat een feest! Fedde vond het ook prachtig.

Prrrrrrrt! De eerste helft is los. Zwaagwesteinde is de eerste tegenstander. Beide ploegen spelen in een 0-6-0 opstelling en de bal flippert er prachtig op los. Af en toe rolt de bal uit de drukte en komt deze voor de voeten van een gelukkige die op goal kan uithalen. Er wordt veel gescoord. Fedde scoort zelfs twee keer in zijn debuut. De eerste helft staat FVC voor met 5-3. De tweede helft is voor Zwaagwesteinde. Ze scoren snel. Uiteindelijk helpt FVC met een prachtige eigen goal. Dit wordt goedgemaakt door een paar schoten buiten bereik van de keeper. Helaas is het verschil net te groot en wordt de eerste wedstrijd, zwaar bevochten, nipt verloren met 8-10.

Na de wedstrijd volgen de strafschoppen. Fedde zijn schot belandt op de lat. Hij baalt wel een beetje, maar wanneer hij hoort hoe trots zijn fanclub is verschijnt er een grote glimlach. Als we thuis zijn wordt de wedstrijd nog even nabesproken en lukt het weer om te eten. We hebben nog een hele zaterdag voor ons. Heerlijk! En wat is het leuk om langs de lijn te staan. Namens Fedde: Bedankt allemaal voor de support allemaal!
