---
title: Tom Du-Mou-Lin
date: 2016-06-11T15:25:00.000Z
tags:
  - post
  - wielrennen
featured_image: /static/images/uploads/dumoulin-tour2016.jpg
image_caption: Dumoulin wint koninginnenrit
---
Nog een beetje brak van de fantastische bruiloft van Anke en Benjamin lig ik zondag half in te dutten op de bank. De Tour staat aan. De koninginnenrit! En wat voor één…

Het spektakel begint wanneer Valverde zich laat terug zakken uit de kopgroep. Hierdoor laat Sky het tempo van het peloton direct zakken en kan de kopgroep weer uitlopen. Dan is er het moment dat je wist dat ging komen. Mijn (alltime) favoriet Contador stapt af. Hij is hard gevallen in één van de eerste etappes. Hij ging onderuit in de bocht en crashte hard op een stoeprand in het midden van de weg. De dag ernaar was Contador weer betrokken bij een valpartij. Het ging niet meer! Een streep door Contador.

<!-- excerpt -->

Tom Dumoulin demareert op de laatste klim. Majka en Rui Costa kunnen volgen maar blijven steken op 40 seconden achterstand. Het weer slaat om. Was het eerst bloedje heet, wordt het beeld zwaar donker. We zien beelden van de finish waar het hard begint te hagelen. Het levert prachtige beelden op. Tom gaat het halen!!! Na etappewinst in Vuelta en Giro, nu ook zijn mooiste! Winst in de koninginnenrit van De Tour!

De klassementsmannen zijn ook begonnen aan de laatste klim en om het nog mooier te maken gaat Bauke Mollema in de aanval. Het lukt helaas niet om los te komen. Twee keer probeert Bauke te demarreren, maar Chris Froome weet het gat steeds te dichten. Bauke verliest zelfs een kleine 30 seconden op Froome en Quintana bij de finish, maar doet goede zaken voor het klassement. Ik hoop zo dat hij deze vorm door kan zetten.

Het was een aardige eerste week met een paar mooie sprints, een paar hele leuke etappes en een paar hele saaie. Vandaag rustdag!

etappe1: Mark Cavendisch
etappe2: Peter Sagan
etappe3: Mark Cavendisch
etappe4: Marcel Kittel
etappe5: Greg van Avermaet
etappe6: Mark Cavendisch
etappe7: Steve Cummings
etappe8: Chris Froome
etappe9: Tom Dumoulin