---
title: Terrorbuizerd ðŸ¦…
date: 2016-05-29T18:14:00.000Z
tags:
  - post
  - wielrennen
  - ik
---
Gisteren tijdens mijn fietstocht, die trouwens erg lekker ging, aangevallen door een roofvogel. Allereerst kwam er iemand in m'n wiel rijden, waarna we samen zo'n twintig kilometer kop over kop hebben gereden richting Dokkum. Vlak na Dokkum kwam ik Maarten tegen. Bij Burdaard sla ik af en krijg ik een dikke knal op m'n hoofd. Ik heb nog geen idee, het voelt als een grote steen tegen je hoofd. Direct daarna wordt er aan m'n helm getrokken. Ik kijk over m'n schouder omhoog en zie een enorme roofvogel in oorlogsmodus aan me trekken. Hij laat gelukkig snel los en ik rij door totdat ik zeker weet dat dat rotbeest weg is. Ik kijk of m'n helm ook schade heeft, dat is niet zo. Ik voel alleen wel direct dat m'n nek een goede klap heeft gehad. Ik laat Lotte weten wat er gebeurd is en rij 'rustig' naar huis. Thuis kom ik er via m'n fietsvriendelijke achter dat het [de welbekende Terrorbuizerd van Burdaard](https://www.omropfryslan.nl/nieuws/634310-roofvogel-burdaard-valt-voorbijgangers-aan) is die daar, net zoals vorig jaar, een nest heeft en deze fel verdedigd... **Daar ga ik dus never nooit meer langs!!!**