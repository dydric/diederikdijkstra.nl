---
title: Weer thuis
date: 2020-07-23T18:29:34.745Z
tags:
  - post
  - familie
  - vakantie
featured_image: /static/images/uploads/frankrijk2020.jpg
---
De vakantie zit er voor ons weer op. We zijn net terug van twee weken 'kamperen' in Frankrijk en aansluitend nog een paar dagen in Beekse Bergen gezellig met mijn familie.

<!-- excerpt -->

## Kamperen

Naar de camping in Frankrijk kenden we (ik en Lotte) van onze jeugd. We haalden de mooiste herinneringen op en vonden het wel eens tijd om weer eens op soortgelijk 'avontuur' te gaan. Hoewel ik ook erg hou van luxe uitjes (mooie hotel met luxe kamer en vakantiehuisje met zwembad) begin ik ook de camping steeds meer te waarderen. We zaten dit jaar nog in stacaravans op twee campings, maar ik sluit niet uit dat wij dit in de komende jaren ~~down~~ upgraden naar een gemakkelijke tent. Het bevalt namelijk supergoed en de kinderen hebben ook enorm veel plezier in het campingleven.

## Corona

De eerste camping hadden we al vroeg in het jaar uitgekozen omdat ~~we~~ ik graag de Tour eens 'in het echt' mee wilde maken. Vanaf de camping konden we gemakkelijk twee etappes volgen. Het liep helaas even anders. Natuurlijk hebben we ook getwijfeld of we Ã¼berhaupt wel op vakantie moesten gaan dit jaar. Door de maatregelen van de campings en de geruststellende berichtgeving van de overheid en de aanbieders waren we er van overtuigd dat we toch prima op een camping konden verblijven. De campings waren inderdaad goed ingericht en hadden voldoende maatregelen getroffen. De mondkapjes waren verplicht in winkeltjes en incheckbalies. De zwembaden hadden goede desinfectie mogelijkheden (o.a. ook voor de ligbedden) en er waren duidelijke looproutes. Ook in de supermarkten in Frankrijk is een mondkapje gewenst en dit doet ook het merendeels van de klanten (inmiddels verplicht). Wij dus ook. In de musea's was het verplicht om een mondkapje te dragen. De enige 'onveilige' momenten ervaarden we tijdens onze bezoekjes aan toeristische stadjes. Vooral het havenstadje "Honfleur" was veel te druk. Achteraf hadden we deze 'uitstapjes' misschien moeten vermijden. Ook in Beekse Bergen waren genoeg maatregelen getroffen om goed te kunnen verblijven, echter was het in het Safaripark veel te druk (voor ons). We hebben daarom het park pas bezocht in de laatste uurtjes.

## Highlights

* **Plage de Vert Bois op Ile d'Oleron**\
  Mooi, gezellig surfstrand waar we meermaals zijn geweest.
* **Arromanches les Bains**\
  Vonden wij het mooiste invasiestrand. Prachtig uitzicht op de overblijfselen van de Mulberryhaven. De 360 cinema gekeken met de kinderen. Maakte wel indruk.
* **Honfleur**\
  Schilderachtig havenstadje dat populair was bij de impressionisten Monet en Boudin. Gezellige straatjes en winkeltjes, maar misschien in hoogseizoen niet geschikt ivm corona.
* **Kubb**\
  Zweeds kegelwerpspel dat we de laatste weken vooral hebben gespeeld. Geschikt voor jong en oud. Mijn familie blijkt ook uit hele fanatieke kubbspelers te bestaan ðŸ™‚. Grappige bonus: Altijd bekijks tijdens het spelen.
* **Camping Sequoia Parc**\
  Erg fijne camping. Veel groen. Mooie speeltoestellen en een prachtig, schoon zwembadpark. Zowel binnen- als buitenbaden. Geen overdadige glijbanen, maar alles mooi in verhouding.

## Back to work

Gisteren thuisgekomen, maar de eerste (thuis)werkdag zit er al weer op. Het is fijn om weer aan de slag te kunnen.
