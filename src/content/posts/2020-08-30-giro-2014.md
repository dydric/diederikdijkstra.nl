---
title: Giro
date: 2014-06-01T17:30:00.000Z
tags:
  - post
  - wielrennen
featured_image: /static/images/uploads/quintana-bike.jpg
image_caption: Canyon Quintana
---
Nairo Quintana heeft de roze trui gewonnen. Het waren weer een paar mooie weken met veel hoogte en dieptepunten.

<!-- excerpt -->

## Val van Martin
Op de eerste dag stond ploegentijdrit op het programma in Dublin. DaniÃ«l Martin rijdt over een put en valt. Hij neemt de renners die achter hem fietsen mee en breekt zelf zijn sleutelbeen. Grote teleurstelling voor de Ier en voor zijn ploeggenoten. Zo is de giro voor Hesjedal eigenlijk al niks meer waard met dikke minuten achterstand.

## Kittel sprintkoning
De eerste week wint Kittel met gemak alle sprints. Zijn laatste is echt bijzonder. Hij komt van heel ver, maar rijdt iedereen op achterstand. Hier maakt een supporter nog even een selfie met Kittel die uitgeput op de grond ligt. Een dag later stapt Kittel af met koorts. Bouhani wint daarna de sprints.

## Winst Weening
In een prachtige etappe wint Weening weer een etappe. Orica Greenedge heeft een fantastische eerste week en Weening maakt het feestje helemaal compleet. In Harkema-Australisch geeft hij een mooi interview bij de finish.

## Koninginnerit in winters weer
Door het slechte weer kunnen de Stelvio en Gavia eigenlijk niet -verantwoord- genomen worden, maar de etappe wordt niet omgeleid. Het zijn wel fantastische beelden. De afdaling is levensgevaarlijk en via twitter laat de giro weten de rit te neutraliseren. Even later wordt dit bericht weer teruggetrokken. Onduidelijkheid bij alle renners. Sommige gaan boven rustig omkleden terwijl Quintana, Hesjedal en Rolland voluit doorrijden. Hier wordt de giro eigenlijk beslist en veroverd Quintana het roze van Uran.

## Tifosi
De eenalaatste etappe is het een gekkenboel op de slotklim. Het staat vol supporters en ze zijn door het dolle heen. Op drie kilometer voor de meet duwt een supporter BonGiorno waardoor deze uit zijn pedaal schiet en een gat laat vallen met Rogers die de etappe wint. Zelfs Wout Poels pakt halverwege de klim nog een bril van de neus van een supporter die hij even verderop in de berm gooit.

## Opvallende renners
Wilco Kelderman eindigt zevende in algemeen klassement en rijdt supergoed. Aan deze jonge Belkin renner gaan we nog heel veel plezier beleven. Aru van Astana is een Italiaans klimtalent die gaande weg kopman werd ipv Scarponi. Wout Poels is weer terug en reed erg goed (vooral voor kopman Uran) in de bergen. De Colombianen rijden top! Arredondo wint op knappe wijze een etappe. Uran is sterk en rijdt zichzelf in het roze na een knappe tijdrit, maar Quintana is toch wel de allerbeste klimgeit van het moment. Jammer dat hij geen tour gaat rijden.