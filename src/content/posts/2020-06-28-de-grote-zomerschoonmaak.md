---
title: De grote zomerschoonmaak 🧹
date: '2020-06-28'
tags:
  - post
  - redesign
---
Iets meer dan een jaar geleden plaatste ik m'n eerste bericht op deze website gebouwd met [Eleventy](https://www.11ty.dev/) en [Tailwind](https://tailwindcss.com/). Ik hield de voortgang bij en heb veel technieken uitgeprobeerd die ik later in projecten ook heb doorgevoerd. Zo heb ik veel kennis opgedaan om vanuit Tailwind (dynamische) thema's te maken en heb ik in de tussentijd veel ervaring opgedaan van Eleventy.

Nu vlak voor de zomervakantie ben ik een paar avonden aan de slag geweest met [Alpine.js](https://github.com/alpinejs/alpine). Daarmee bezig kreeg ik zin om dit ook te gebruiken voor mijn eigen website. Het is een leuke manier om nieuwe technieken uit te proberen.

Eenmaal bezig ging (natuurlijk) het roer iets drastischer om. Ik heb de ontwikkelstraat van Eleventy tegenwoordig zo verbeterd dat ik dit ook heb aangepast. Daarna ben ik eigenlijk weer vanaf nul begonnen. Het is misschien niet altijd slim, maar houdt het wel fris en geeft weer een hoop energie. De berichten betreffende de vorige [redesign](https://diederikdijkstra.nl/blog/tags/redesign/) die ik bijhield heb ik (tijdelijk) verwijderd. Ik denk dat ik dit wel weer ga opstarten, maar eerst vakantie 🏖
