---
title: Kat in het bakkie... of toch niet
date: 2020-09-20
tags:
  - post
  - wielrennen
featured_image: /static/images/uploads/jumbo-visma-trein-pogacar.jpg
hide_featured_image: true
---

Vandaag rijdt het peloton over des Champs-Élysées. Dat het hele wielercircus Parijs heeft gehaald is eigenlijk al een wonder. Sommige dagen stond het langs het parcours zwart van de mensen. Ondertussen stegen in Frankrijk de corona-besmettingen in een recordtempo. De besmettingen in de teambubbels bleven gelukkig uit. Geen enkele renner testte positief. Enkel tourbaas Prudhomme moest na de eerste rustdag een week in quarantaine.

<!-- excerpt -->

De Jumbo trein was heer en meester toen Roglic na etappe 9 de gele trui al mocht aantrekken. Klassementrenners waren in de bergetappe’s blij als ze konden volgen. Een spektakel van aanvallen bleef hierdoor uit. Er werd gekoerst om geen tijd niet te verliezen. Langzaam werden ze allemaal naar de klote gereden. Gesink sleurt het peloton op kop als we omhoog de bergen in rijden. Wout van (Buiten)Aert(s), de alleskunner, houdt Roglic uren uit de wind, maar heeft ook nog de power om twee etappes (etappe 5 en 7) op zijn naam te schrijven. Wat een machine!!! Tom Dumoulin moest in de eerste week op een klim lossen. Hij besloot niet meer voor zijn eigen klassement te gaan en in dienst van Roglic te gaan rijden. Het bleek de juiste keus. Zijn ogen glinsterden weer van koersvreugde en hij werd de ideale superknecht voor in de bergen. Alles liep op rolletjes. Het kon eigenlijk niet meer mis gaan. Jumbo Visma domineerde de koers dagelijks, maar er zat wel altijd een wit truitje met rugnummer 131 voorin.

Pogacar (21 jaar), niet moe te krijgen, verliest in de waaieretappe (etappe 7) bijna anderhalve minuut. Direct de volgende dag neemt hij revanche en demarreert op de Peyresoude. Pogacar verkleint direct zijn achterstand met 40 seconden. De dagen daarna blijft hij (bonus)seconden sprokkelen van zijn achterstand en wint hij ook nog een etappe. Pogacar koerst fris, onbevangen, hongerig en kan het wiel van Roglic gemakkelijk volgen. Hij is de enige van de klassementsrenners die een bedrijging blijkt voor Roglic. Op de Col de la Loze lijkt Roglic eindelijk een keer echt de betere van de twee en rijdt weg. Pogacar kan niet volgen. De achterstand blijft klein (15 seconden), maar Jumbo Visma voelt zich hierdoor wel oppermachtig. Het kan nu toch niet meer fout gaan?

Jumbo Visma is de sterkste ploeg, maar Sunweb is deze tour misschien wel de leukste. Ze zijn betrokken bij veel aanvallen. Sunweb heeft geen klassementsrenners in de selectie, maar wel een paar mooie smaakmakers. Als op een gegeven moment alles lijk te lukken wordt het pas echt leuk. Het is genieten wanneer stylist Hirschi weer ten strijde trekt. Hij weet één etappe heel overtuigend te winnen. Hirschi verkeert in een monstervorm. Er was bijna nog een kans, maar een uitglijder tijdens een afdaling verstoord dit feestje. Ook de twee etappe’s die Kragh Andersen op zijn naam weet te zetten zijn een genot om naar te kijken. Ik had alleen Cees Bol meer gegund dan een derde plek.

De dag voor Parijs staat een tijdrit op het programma. Pogacar heeft Roglic verslagen bij het Sloveens kampioenschap, maar het geel lijkt eigenlijk niet in gevaar te komen vandaag. Op de klim van la Planche des Belle Filles kiezen veel renners voor een fietswissel. Dumoulin doet dit niet. Dit lijkt niet de juiste keus. Pogacar heeft goede fietswissel. De voorsprong van Roglic verkleint, maar tot de fietswissel zit hij nog op een halve minuut. Ik verwacht dat hij het gas nu opentrekt, maar het wil niet. Roglic zit te harken op zijn fiets. De ellebogen staan naar buiten. De helm schuift naar achteren. Het kleine verzet wat Roglic gewoonlijk draait ziet er allesbehalve soepel uit. Al snel fietst Pogacar virtueel in het geel. Wat gebeurt hier?! Pogacar rijdt de tijdrit van zijn leven en fietst in een recordtempo la Planche des Belle Filles op. Alles valt in duigen voor Jumbo Visma op deze laatste rit om het geel. Veel tranen en verdriet. Na de duikeling in de sneeuw van Kruijswijk om het roze in de Giro van 2016, mislukt het nu ook in De Tour. Het is heel triest, maar Pogacar is de verdiende winnaar. Hij heeft aanvallend gereden en op het juiste moment (vandaag) fenomenaal toegeslagen. Deze knul van 21 jaar is de allersterkste en mag zich laten huldigen in de gele, bollen en witte trui. Gelukkig kan hij Bennet zijn groene trui niet meer afpakken ;)

![](/static/images/uploads/eindklassement-tour-2020.jpg "Eindklassement Tour 2020")

<small>Hoofdfoto via [NOS](https://nos.nl/collectie/13847/artikel/2348186-jumbo-visma-rijdt-indrukwekkend-maar-tour-mist-nog-tof-gevecht) (van Reuters)</small>
